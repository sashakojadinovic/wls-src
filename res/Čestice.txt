Sara: Marko, imam jedno pitanje za tebe koji sve znaš.
Marko: Spreman sam.
Sara: Supstanca u ovom starom laboratorijskom termometru koja se širi i sakuplja sa promenom temperature zove se živa. 
Marko: Tako je i moraš biti oprezna sa živom jer je to otrovna supstanca.
Sara: Hvala što brineš, ali ovo je zamišljeni eksperiment. Dakle, zamisli sada jednu sićušnu kap žive u obliku loptice na stolu. Da li bismo mogli taj kliker od žive da podelimo na dva manja.
Marko: Mogli bismo.
Sara: Pa onda na još dve polovine, pa na još dve i tako mnogo puta.
Marko: Da mogli bismo kuglicu žive da delimo na dve manje kuglice baš mnogo, mnogo puta.
Sara: I koliko god puta je podelili na sitnije delove, to bi i dalje bila živa?
Marko: Hm...Pa ne bi. Ipak bismo u jednom trenutku naišli na najmanju česticu žive koju više ne bismo mogli da podelimo. Bar ne tako lako. A čak i ako bismo uspeli da je podelimo, to što bismo dobili više ne bi bila ista supstanca - u ovom slučaju živa.
Sara: To znači da postoji, kako bismo to rekli ... hmm ... najsitnija čestica supstance?
Marko: Baš tako. Svaka supstanca se sastoji od veoma malih čestica koje imaju svojstva te supstance i JESU ta supstanca. 
Sara: Ja znam i kako se u nauci zovu te čestice :)
Marko: Znam da znaš, to je važan naučni pojam, ali hajde da ga sačuvamo za neku narednu lekciju.
Sara: Te najsitnije čestice su atomi, molekuli i joni.
Marko: SARO!
Sara: Dobro, dobro, evo ćutim. Zvaćemo iz za sad prosto - čestice.
Marko: Može. Reći ćemo da se svaka supstanca sastoji od nekih veoma sitnih čestica koje se u nauci zovu atomi, molekuli i joni.
Sara: MARKO!
Marko: Izvini, zvaćemo ih čestice. Najsitnije čestice supstance koje imaju svojstva te supstance.




